
# JavaScript Advanced

В курса "JS Advanced" ще получите задълбочени познания по езика JavaScript, като основи на синтаксиса, работа с масиви, матрици, обекти, класове и писане на функции. Ще изучавате по-сложни концепции като function context, explicit binding, event loop. Курсът ще развие алгоритмичното ви мислене. След успешното завършване на този курс, ще имате възможност да работите с DOM дървото, да правите манипулации по него и да работите с "event"-и. Ще се разглеждат функционалния и ООП подходите за програмиране с JavaScript, като ще се изучават концепции, като inheritance, object composition и prototype chain.


# JavaScript Fundamentals 

С "Programming Fundamentals" студентите започват да изучават вътрешната програма на SoftUni за цялостна подготовка на софтуерни инженери. Курсът разглежда фундаментални концепции в програмирането, които са основа за ефективното и качествено обучение в професионалните модули. Обучаващите се надграждат знанията, придобити в курса Programming Basics и започват да използват по-сложни похвати и структури от програмирането като: масиви, списъци, обекти и класове, речници, стрингове и побитови операции.

Изучават се базови софтуерни технологии, концепции и инструменти, необходими на всеки един софтуерен разработчик, като HTML и CSS, HTTP, запознаване с бази данни и уеб технологии, работа с Git и GitHub. Разглеждат се основите на уеб разработката, като един от най-разпространените в практиката подход за създаване на софтуерни приложения и системи, с което модулът успешно изгражда представа у студентите относно предстоящите професионални модули и уменията, които ще придобият от тях, за да станат успешни софтуерни разработчици.
